<p>Kriptografas Jonas Riešutaitis susitiko savo seną bičiulį Tomą šandorą. Besišnekučiuodami jie užsuko į savo pamėgtą kavinę &bdquo;Paryžiaus dvelksmas". Tomas pasiguodė, kad šiuo metu niekaip negali įveikti vieno labai keisto rašto, kurį rado su visais savo giminės archyviniais dokumentais:</p>
<p>&ndash; Iš kartos į kartą mūsų giminė perduoda svarbiausius pirmtakų dokumentus, laiškus, dienoraščius... Keistas dokumentas neabejotinai galėjo būti rašytas XIX amžiuje ir kažkaip susijęs su mūsų proproproseneliu Matiju šandoru. Jis vienas žymiausių mūsų giminėje, palaikė ryšius su daugeliu to laikmečio pasaulio garsenybių. Pavyzdžiui, archyve radome jam adresuotų net prancūzų rašytojų Žiulio Verno bei Aleksandro Diuma laiškų! Paslaptingasis dokumentas gali slėpti kažkokią mūsų giminės paslaptį. Proproprosenelis Matijas labai mėgo slapukauti, daug ką užšifruodavo... Beveik visas išlikusias jo mįsles įveikėme. Tačiau ši &ndash; kažkoks košmaras...</p>
<p>štai fragmentas iš to mįslingo dokumento:</p>
<div>
<p><img src="https://arzinai.lt/paveiksliukai/kriptolap1.jpg" alt="kriptolap1" width="333" height="210"></p>
</div>
<p>&ndash; Gal galėtum padėti perskaityti? Juk tai tavo sritis... - viltingai nutęsė Tomas...</p>
<p>Riešutaitis keletą akimirkų įsistebeilijo į keistą lapelį.</p>
<p>&ndash; Manau, kad galėsiu... Ar patikėsi man šį lapelį kelioms dienoms?</p>
<p>&ndash; Mielai! &ndash; nudžiugo Tomas.</p>
<p>Po keleto dienų Tomas nekantrauja:</p>
<p>&ndash; Ar pavyko, Jonai, ką nors sužinoti?</p>
<p>&ndash; Taip! Tai visiškai paprasta... šifravimo būdas gerai žinomas. Teko tik truputį pasirausti bibliotekoje, kol nustačiau šifro raktą.</p>]]>
<p>Atsakymas - dešifruoto teksto eilutė.</p>
